# -*- mode: mandoku-view; -*-
#+TITLE: 南唐近事
#+DATE: 2015-08-24 23:37:28.014914
#+PROPERTY: ID KR3l0022
#+PROPERTY: BASEEDITION WYG    
#+PROPERTY: JUAN 卷一
<pb:KR3l0022_WYG_001-1a>¶
欽定四庫全書¶
　南唐近事巻一　　　　　宋　鄭文寶　撰¶
　南唐烈祖元宗後主三世共四十年起天福丁酉之¶
　春終開寶乙亥之冬君臣用舍朝廷典章兵火之餘¶
　史籍蕩盡惜乎前事十不存一余匪鴻儒頗常嗜學¶
　耳目所及志於縑緗聊資抵掌之談敢望獲麟之譽¶
　好事君子無或陋焉太平興國二年歳次丁丑夏五¶
　月一日江表鄭文寶序¶
<pb:KR3l0022_WYG_001-1b>¶
烈祖輔吳之初未踰强仕元勲碩望足以鎮時靖亂然¶
當時同立功如朱瑾李徳誠朱延夀劉信張崇柴載用¶
周本劉金張宣崔太初劉威韋建王綰等皆握强兵分¶
守方面由是朝廷用意牢籠終以跋扈為慮上雖至仁¶
長厚猶以為非老成無以彈壓遂服藥變其髭𩯭一夕¶
成霜洎厯數有歸讓皇内禪諸藩入覲竟無異圖¶
烈祖嘗晝寢夢一黄龍繚繞殿檻鱗甲炳煥照耀庭宇¶
殆非常狀逼而視之蜿蜒如故上既寤使視前殿即齊¶
<pb:KR3l0022_WYG_001-2a>¶
王凭檻而立偵上之安否問其至止時刻及視向背皆¶
符所夢上曰天意諄諄信非偶爾成吾家事其惟此子¶
乎旬月之間遂正儲位齊王即元宗居藩日所封之爵¶
也¶
江都縣大㕔相𫝊有鬼物據之前政令長升之者必為¶
瓦礫所擲或中夜之後毁去案硯或家人暴疾遺火不¶
常斯邑皆相承居小㕔蒞事始獲小康江夢孫聞之嘗¶
憤其說然夢孫儒行正直衆所推服無何自秘書郎出¶
<pb:KR3l0022_WYG_001-2b>¶
宰是邑下車之日升正㕔受賀訖向夜具香案端笏當¶
中而坐誦周易一遍明日如常理事蔑爾無聞自始來¶
至終考莫覩怪異後之為政者皆飲其惠焉¶
金陵城北有湖周迴十數里幕府雞籠二山環其西鍾¶
阜蔣山諸峰聳其左名園勝境掩映如畫六朝舊跡多¶
出其間每嵗菱藕罟&KR0224;之利不下數十千建康實錄所¶
謂𤣥武湖是也一日諸閤老待漏朝堂語及林泉之事¶
坐間馮謐因舉元宗賜賀監三百里鏡湖信為盛事又¶
<pb:KR3l0022_WYG_001-3a>¶
曰予非敢望此但賜後湖亦暢予平生也吏部徐鉉怡¶
聲而對曰主上尊賢待士常若不及豈惜一後湖所之¶
者知章爾馮大有慚色¶
朱鞏侍郎童蒙日在廣陵入學其師甚嚴每朝午歸餐¶
指景為約其時不至當行夏楚朱雖禀師之命然常為¶
里巷中一惡犬當道過輒啅吠鞏乃整衣望犬再拜祈¶
之曰幸無嚙我早入學中免為夫子笞責精誠所至涕¶
泗交流犬亦狂吠不顧是夕犬暴卒於家¶
<pb:KR3l0022_WYG_001-3b>¶
處士史虚白北海人也清泰中客逰江表卜居於潯陽¶
落星灣遂有終焉之志容貌恢廓髙尚不仕嘗對客奕¶
棋旁令學徒四五輩各秉紙筆先定題目或為書啓表¶
章或詩賦碑頌隨口而書握管者略不停綴數食之間¶
衆製皆就雖不精絶然詞彩磊落㫖趣流暢亦一代不¶
羈之才也晚節放達好乘雙犢板轅挂酒壺於車上山¶
童總角負瓢以隨往來廬阜之間任意所適當時朝士¶
咸所推仰保大末淮甸未寧割江之際虚白乃為割江¶
<pb:KR3l0022_WYG_001-4a>¶
賦以諷曰舟車有限沿汀島以俱閒魚鼈無知尚交游¶
而不止又賦𨼆士詩云風雨揭却屋渾家醉不知其譏¶
刺時政率皆𩔖此元宗南幸道由蠡澤虚白鶴氅杖藜¶
謁鑾輅於江左元宗駐蹕存問頒之榖帛又知其嗜酒¶
别賜御醖數壺以厚其意也他日病將終謂其子曰皇¶
上賜吾上樽飲之略盡固留一榼藏之於家待吾死日¶
殮以時服置拄杖一條及此酒於棺中葬之足矣四時¶
慎勿享奠有益勞費何利死者吾當不歆矣洎卒家人¶
<pb:KR3l0022_WYG_001-4b>¶
一遵遺命而其子頓絶時祀每因節序必脩奠訖𤑔紙¶
緡於靈座紙皆不化用意焚之火則自滅遂不復更祭¶
奠矣¶
嚴續相公歌姬唐鎬給事通犀帶皆一代之尤物也唐¶
有慕姬之色嚴有欲帶之心因雨夜相第有呼盧之㑹¶
唐適預焉嚴命出妓解帶較勝於一擲舉座屏氣觀其¶
得失六骰數巡唐彩大勝唐乃酌酒命美人歌一曲以¶
别相君宴罷拉而偕去相君悵然遣之¶
<pb:KR3l0022_WYG_001-5a>¶
昇元初許文武百僚觀内藏隨意取金帛盡重載而去¶
惟蔣廷翊獨持一縑還家餘無所取士君子以是而多¶
之終尚書郎¶
鍾謨性聰敏多記問奏疏理論穎脱時輩自禮部侍郎¶
聘周忤㫖左授耀州典午盛夏之月自周徂秦每見道¶
旁古碑必駐馬歴覽皆黙識或止郵亭命筆繕寫一日¶
之行不過數里而已又見一圭首豐碑制度甚廣約其¶
詞㫖不下數千餘字臥諸荒塹之中半為水潦所淹無¶
<pb:KR3l0022_WYG_001-5b>¶
由披讀謨欣然解衣游泳塹中以手捫揣黙記其文志¶
諸紙墨他日徵還重經是路天久不雨無復沈碑之泉¶
乃發笥得舊錄本就塹較之無一字差誤¶
馮謐總戎廣陵為周師所陷乃削髮披緇以紿周人將¶
圖間道南歸為識者所擒送至行在時鍾謨亦使周人¶
或譏之曰昔日旌旗擁出坐籌之將今朝毛髮化為行¶
脚之僧世宗甚悦因釋罪歸之終中書侍郎¶
賈崇自綂軍拜使相鎮江都周師未及境盡焚其井邑¶
<pb:KR3l0022_WYG_001-6a>¶
棄壘而渡元宗引見於便殿責其奔潰之由且曰朝野¶
謂卿為賈尉遲朕甚賴卿一旦敵兵未至棄甲宵遁何¶
施面目至此耶崇叩首具陳舒元既叛大軍失律城孤¶
氣寡無數旅之兵以禦要害雖真尉遲亦無所施其勇¶
臣當孥戮惟陛下裁之以忤㫖釋罪長流撫州¶
元宗少躋大位天性謙謹每接臣下恭慎威儀動循禮¶
法雖布素僚友無以加也夏日御小殿欲道服見諸學¶
士必先遣中使數四宣諭或訴以小苦巾裹不及冠褐¶
<pb:KR3l0022_WYG_001-6b>¶
可乎常目宋齊丘為子嵩李建勲為史館皆不之名也¶
君臣之間待遇之禮率𩔖於此¶
沈彬長者有詩名保大中以尚書郎致仕閒居於江西¶
之髙安三吳侯伯多餉粟帛嘗荷杖郊原手植一樹於¶
平野之間召諸子戒曰異日葬吾此地違之者非人子¶
也居數年彬終諸子將起墳於植樹之所尋有術士語¶
以吉凶事近樹北數尺之地卜葬家人諾之是夕諸子¶
咸夢家君訶責擅移葬地復違吾言禍其至矣詰朝乃¶
<pb:KR3l0022_WYG_001-7a>¶
依遺命伐樹掘土深丈餘得一石椁工用精妙光潔可¶
鑒盖上刊八篆字云開成二年夀椁一所乃舉棺就椁¶
而葬之廣狹之間皆中其度彬第二子道者亦能為詩¶
以色絲繫銅佛像長寸餘懸於襟上衣道士服辟榖隆¶
冬盛夏惟單褐布裙跣足日馳數百里狂率嗜酒罕接¶
人事多往來玉笥浮雲二山林棲野宿不常厥居至今¶
尚在南中人多識之¶
王崇文以舊徳殊勲位崇台衮巨鎮名藩節制逮之坐¶
<pb:KR3l0022_WYG_001-7b>¶
鎮浮競出入三朝喜愠莫形世推名將臨武昌日閱兵¶
於蹴踘場武昌㕔有古屋百餘間久經霖雨一旦而頹¶
出乎不意聲聞數里左右色動心恐惟崇文指縱㸃閱¶
安詳如故亦無所顧問¶
何敬洙善彈射性勇決微時為鄂帥李簡家僮李性嚴¶
毅果於殺戮左右給使之人小有過&KR0317;鮮獲全宥何嘗¶
因薄暮與同輩戲於小㕔下有蒼頭取李公所愛硯擎¶
於手中謂諸僮曰誰敢破此何時餘酣乘興厲色而應¶
<pb:KR3l0022_WYG_001-8a>¶
曰死生有命吾敢碎之乃擲硯於石堦之上鏗然毀裂¶
羣豎迸散無敢觀者翊日李衙退視事責碎硯之由主¶
者具以實對李極怒即命擒何以至死不旋踵矣夫人¶
素賢明知何有竒相每曰異日當極貴至是匿何後堂¶
中旬浹之間李怒未解夫人亦不敢救一日李獨坐小¶
㕔有一烏申喙向李而噪其聲甚厲李惡之遂拂衣往¶
後園池亭中烏亦隨其所之呌噪不已命家人多方驅¶
逐略無去意李姓既&KR0310;急怪怒愈甚顧謂左右曰何敬¶
<pb:KR3l0022_WYG_001-8b>¶
洙善彈亟召來能斃此畜當釋爾罪何應召而至注丸¶
挾彈精誠中激應弦斃之李佳賞至再遂釋其罪洎成¶
立擢為小校以軍功累建旌鉞建隆初自江西移鎮鄂¶
渚下車之日小亭中復見一烏顧何而鳴何曰昔日全¶
吾之命得非爾乎乃取食物自置諸掌烏翻然而下食¶
何掌中其後何位至中書令授太師致仕功算崇極時¶
莫與比靈禽之應豈徒然哉¶
馮僎即刑部尚書謐之子也舉進士初年少衆譽籍籍¶
<pb:KR3l0022_WYG_001-9a>¶
以為平折丹桂秋試之間僎一夕夢登崇孝寺幡刹極¶
髙處打方響先是徐幼文能圓夢遂詣徐請圓之徐曰¶
雖有聲價至下地洎來春僎俄成名於韓熙載榜下或¶
有責徐之言謬者徐曰誠於吾語後當知之放榜數日¶
中書奏主司取士不當遂追榜御試馮果覆落¶
鄧匡圖為海州刺史有野客潘扆謁之鄧不甚禮遇館¶
於外廏忽一日鄧命潘觀獵近郊鄧妻因詣廏中覘扆¶
棲泊之所弊榻莞席竹籠而已籠中有錫彈丸二枚其¶
<pb:KR3l0022_WYG_001-9b>¶
他一無所有艾夜扆從禽歸啟籠之際忽為嘆駭之聲¶
且曰定為婦人所觸幸吾朝來攝其光鋩不爾斷婦人¶
頸久矣圉人異之乃聞於鄧鄧詰其由室家具以實告¶
鄧頗驚異遂召潘升堂屏左右曰先生其有劒術乎潘¶
曰素所習之鄧曰願先生陳其所妙使某拭目一觀可¶
乎潘曰何不可也明日公當齋戒三日擇近郊平廣之¶
地可試吾術鄧如其約至期命潘聨鑣而出至城東其¶
始潘自懐袖中出二彈丸置掌中俄有氣兩條如白虹¶
<pb:KR3l0022_WYG_001-10a>¶
之狀微微出指端須臾上接於天若風雨之聲當空而¶
轉又繞鄧之頸左盤右旋千餘匝其勢奔掣其聲錚摐¶
雖震電迅雷無以加也鄧據案危坐喪精褫魄雨汗浹¶
體莫知己身之所從乃稽首祈謝曰先生神術固已知¶
矣幸攝其威靈無相見怖潘笑舉一手二白氣復貫掌¶
中若雲霧之乍收數食間復為二錫彈丸矣鄧自此禮¶
遇彌厚表薦於烈祖納焉其後欲𫝊之於人一夕夢其¶
師怒扆擅洩靈術𫝊非其人隂奪其法既寤不復能劒¶
<pb:KR3l0022_WYG_001-10b>¶
矣尋病終於紫極宮臨終上言乞桐棺葬於近地後當¶
尸解上從之使中貴人護葬於金波園至保大中元宗¶
命親信發塚觀之骸骨尚在迄無異焉¶
　¶
　¶
　¶
　¶
　南唐近事巻一¶
